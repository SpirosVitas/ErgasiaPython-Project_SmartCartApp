Στο πλαίσιο της εργασίας για το μάθημα Η γλώσσα προγραμματισμού Python αναπτύχθηκε ένα Πληροφοριακό Σύστημα με όνομα SmartCart  το οποίο έχει ως σκοπό τη δημιουργία ενός έξυπνου καλαθιού αγορών με προηγμένες δυνατότητες και λειτουργίες για την αγορά προϊόντων από ένα ηλεκτρονικό κατάστημα.
Το πληροφοριακό Σύστημα χτίστηκε με την χρήση της γλώσσας Python, ο Server με την χρήση του εργαλείου Flask, και περιλαμβάνει βάση δεδομένων, Backend πλατφόρμα που υλοποιεί όλες τις λειτουργίες του συστήματος, υποσύστημα ανάλυσης δεδομένων, υποσύστημα web scraping, υποσύστημα τεχνητής νοημοσύνης και το UI.  
Τα προϊόντα του ηλεκτρονικού καταστήματος βρίσκονται σε μία σχεσιακή βάση δεδομένων(SQL). 
Ο Server δημιουργήθηκε με τη χρήση του εργαλείου Flask. Όλες οι λειτουργίες του συστήματος γίνονται με χρήση REST API που δημιουργήθηκαν. 
Ακόμα εγκαταστάθηκαν οι απαραίτητες βιβλιοθήκες για την υλοποίηση των λειτουργιών.
Ο χρήστης του συστήματος με την χρήση των APIs μπορεί να δει όλα τα προϊόντα του ηλεκτρονικού καταστήματος, να αναζητήσει συγκεκριμένα προϊόντα με βάση των κωδικό του προϊόντος, το όνομα, την κατηγορία, την περιγραφή, την τιμή(αν είναι μεγαλύτερη ή μικρότερη από) και να τα ταξινομεί.
Ο χρήστης μπορεί να δει το καλάθι του, να προσθέσει προϊόντα στο καλάθι, να αλλάξει την ποσότητα ενός προϊόντος που βρίσκεται στο καλάθι, να διαγράψει ένα προϊόν από το καλάθι ή να διαγράψει ολόκληρο το καλάθι.
Ακόμα ο χρήστης μπορεί να ολοκληρώσει μία αγορά, να δει όλες τις προηγούμενες αγορές, να δει όλα τα προϊόντα που βρίσκονται σε μία συγκεκριμένη αγορά ή να δει όλα τα προϊόντα που έχουν αγοραστεί.
Επίσης ο χρήστης μπορεί να αναζητήσει με την χρήση του υποσυστήματος web scraping εναλλακτικές τιμές, περιγραφές και φωτογραφίες από ένα διαφορετικό ηλεκτρονικό κατάστημα για όλα τα προϊόντα που βρίσκονται στην βάση δεδομένων.
Με την χρήση του υποσυστήματος ανάλυσης δεδομένων ο χρήστης έχει πρόσβαση σε στατιστικά και διαγράμματα με βάση τις προηγούμενες αγορές και σε μελλοντικές προβλέψεις.
Τέλος με την χρήση του υποσυστήματος τεχνητής νοημοσύνης αξιολογείτε το καλάθι του χρήστη.

